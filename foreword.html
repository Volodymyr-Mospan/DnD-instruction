<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>ПЕРЕДМОВА</title>
  </head>
  <body>
    <header id="header">
      <h1>ПЕРЕДМОВА</h1>
      <nav>
        <a href="./index.html">Назад</a>
      </nav>
    </header>

    <main>
      <p>
        Давним-давно, в одному далекому королівстві під назвою Середньо-Західні
        Сполучені Штати, а точніше в штатах Міннесота і Вісконсин, зібралася
        група друзів, аби назавжди змінити історію ігор.
      </p>
      <p>
        Це не було їхньою метою; вони просто втомилися від читання казок про
        чарівні світи, наповнені чудовиськами і пригодами. Вони хотіли грати в
        цих світах, а не лише читати про них. Тож вони створили гру
        Dungeons&Dragons (Підземелля і Дракони), котра, в свою чергу, запалила
        вогонь ігрової революції, який палає і досі. З цього можна зробити два
        висновки.
      </p>
      <p>
        Перший демонструє їхню винахідливість та геніальну ідею про те, що гра є
        кращим способом досліджувати світи, які б інакше навіть не існували.
        Майже всі сучасні електронні чи настільні ігри чимось зобов'язані DnD.
      </p>
      <p>
        Другий висновок демонструє вроджену привабливість їхнього дітищу.
        Dungeons&Dragons — позитивний феномен світового масштабу. Ця гра була
        першою, та досі залишається найкращою, у своїй категорії.
      </p>
      <p>
        Для того, щоб добре грати в DnD, ти не зобов'язаний вивчити всі правила
        та зазубрити напам'ять всі деталі гри, як і не потрібно досконало
        володіти мистецтвом кидання «багатогранних кубиків».
      </p>
      <p>
        Тобі потрібно усього на-всього дві речі. По-перше — друзі, з якими ти
        зможеш розділити гру. Грати в ігри з друзями завжди весело, але DnD — це
        більше, ніж просто розвага.
      </p>
      <p>
        Гра DnD — це вправа колективної творчості. Ви зі своїми друзями
        створюєте епічну історію, сповнену інтриг та пам'ятних подій. Ви
        вигадуєте жарти, які зрозуміють лише члени вашої компанії, та будуть вас
        смішити ще довгі роки по тому. Кубики можуть обійтися з вами жорстоко,
        але ви не відступите. Спільними зусиллями ви створите історії, які
        будете переказувати раз за разом, починаючи з повних абсурду ситуацій і
        закінчуючи гідними легенд подій.
      </p>
      <p>
        Якщо у тебе немає друзів, зацікавлених в грі, не хвилюйся. На допомогу
        прийде особлива алхімія, яка виникає навколо ігрового столу, і проти
        якої ніхто не здатний чинити опір. Зіграй в гру з малознайомою людиною,
        і швидше за все ви потоваришуєте. Це чудовий побічний ефект гри.
        Найближча ігрова група не далі, ніж в ігровому магазині поряд,
        інтернет-форумі або ігровій конвенції.
      </p>
      <p>
        Друга річ, яка тобі знадобиться, це жива уява, або, що є навіть
        важливішим, бажання використовувати ту уяву, якою тебе наділила природа.
        Тобі не обов'язково бути блискучим оповідачем або чудовим актором.
        Достатньо просто проявити трохи сміливості, бажання щось створити та
        поділитися цим з іншими.
      </p>
      <p>
        На щастя, так само як гра DnD може зміцнити дружбу, вона надає
        хоробрості для творчості. DnD — це гра, яка вчить знаходити мудрі
        рішення, ділитися раптовими ідеями, які ведуть до подолання проблем, та
        уявляти, що могло б статися, якби ви спробували переграти ситуацію по
        іншому.
      </p>
      <p>
        Перші персонажі та пригоди, яких ви створите, скоріше за все, виявляться
        скупченням всіляких кліше. Тут нічого не вдієш, з цього починає кожен,
        навіть найвеличніші Майстри Підземель. Прийми це та зроби наступного
        персонажа або пригоду кращими, а всі наступні ‒ ще кращими. Повторюй цей
        процес знову й знову, і скоро ти зможеш вигадати що завгодно, починаючи
        з передісторії персонажа, і закінчуючи фентезійним світом для епічних
        пригод.
      </p>
      <p>
        пригод. Як тільки ти опануєш це уміння, воно закріпиться за тобою
        назавжди. Незліченна кількість письменників, акторів та людей інших
        творчих професій починали з кількох листків заміток про DnD, кухонного
        столу і жменьки гральних кубиків. пригод.
      </p>
      <p>
        У всьому ж іншому гра повністю ваша. Дружні стосунки, які виникли за
        столом; пригоди, в які ви вплуталися; персонажі, яких створили; спогади,
        які накопичили — це все ваше. DnD — це ваш особистий куточок світу,
        місце, де ви можете робити все, що завгодно.
      </p>
      <p>
        А тепер вперед! Досліджуй правила гри та історію ігрових світів, але
        пам'ятай, що ти — саме та людина, яка дарує їм життя. Вони — ніщо без
        того спалаху світла, який ти в них вкладаєш.
      </p>
    </main>

    <footer style="height: 30px">
      <a
        href="./index.html"
        style="
          position: fixed;
          left: 16px;
          bottom: 16px;
          background-color: #fff;
          outline: 2px solid tomato;
        "
        >| Назад |</a
      >
      <a
        href="#header"
        style="
          position: fixed;
          right: 16px;
          bottom: 16px;
          background-color: #fff;
          outline: 2px solid tomato;
        "
        >| Up |</a
      >
    </footer>
  </body>
</html>
